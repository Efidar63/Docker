# A'dan Z'ye Docker

Udemy platformunda yayınladığımız "A'dan Z'ye Docker" eğitiminin eğitim süresince kullanılacak dosyalarına bu repository'den erişebilirsiniz. Eğitime https://ozgurozturk.net/docker-udemy adresinden indirim kampanyalarından yararlanarak ulaşabilirsiniz.



Tanıtım Videosu

[![Tanıtım Videosu](https://ozgurozturk.net/wp-content/uploads/2020/05/adanzyedocker.jpg)](https://youtu.be/X_PyT9xfBPE)



Eğer bilişim sektöründe çalışan ya da bu sektöre giriş yapmak için hazırlanan bir insansanız, son dönemlerde Docker adını her yerde gördüğünüze ve container teknolojilerinden bahsedildiğini duyduğunuza eminim. Herkes Docker ve Container teknolojilerinden bahsediyor ve bilişim sektörünün tamamı bu konuda çalışmalar yapıyor. Fakat neden? Neden Docker sektörün en sıcak konusu?

Docker, ortaya çıktığı 2013 senesinden itibaren kod yazıp bunu kendi sisteminizde derleyip çalıştırmaktan, bu kodu production ortamlarına taşımaya kadar olan sürecin her noktasında bizlere o kadar fazla avantaj sağladı ki 5-6 sene içerisinde bu sürecin en değişilmez bileşenlerinden biri oldu. Yeni nesil modern IT sistemleri Docker’ın hayatımıza soktuğu container teknolojisi üzerinde koşuyor. O nedenle bu alanlarda çalışan insanların artık buna yüz çevirme şansları yok. Zaten de yüz çevirmek istemiyorlar. Çünkü yaptıkları işi çok daha verimli yapmalarını sağlıyor.

Eğer bir developer, devops mühendisi ya da bir sistem yöneticisi ya da bunlarla bağlantılı alanlarda çalışan bir bilişim profesyoneliyseniz, bunu öğrenmeniz “hadi bu da bulunsun” tarzı bir ek beceri değil tam tersine ”mutlaka öğrenmem gerekiyor” denilecek bir zorunluluk. Bu alanda bilgi sahibi olmamanız işinizi yapamayacağınız anlamına geliyor.

İşte arkadaşlar bu eğitimde öncelikle “Docker nedir ve neden bu kadar popüler ve temelde  hangi sorunumuzu çözüyor?” sorularına cevaplar bulacak ve ardından da konuyu derinlemesine öğrenerek Docker konusunda uzmanlaşacaksınız.

Ayti.tech portalı olarak Türk bilişim çalışanlarının dil bariyerine takılmadan kendi dillerinde eğitim alabilmeleri için birçok önemli konuda eğitimler hazırlıyoruz. Bu eğitimlerden ikincisi olan “A’dan Z’ye Docker” eğitiminde bilişim dünyasının son dönemlerde en önemli teknolojilerinden biri olan Container konusunu derinlemesine öğrenebilmenizi amaçlıyoruz.
